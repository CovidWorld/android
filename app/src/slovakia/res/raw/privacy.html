<h1>Podmienky ochrany súkromia</h1>

<p>týkajúce sa mobilnej aplikácie „COVID-19 SLOVENSKO“ (ďalej len „Aplikácia“).</p>

<p>Prevádzkovateľom Aplikácie spracúvajúcim Vaše osobné údaje je Ministerstvo vnútra SR, so sídlom
Pribinova 2, 812 72 Bratislava, IČO: 00 151 653 (ďalej len „my“ alebo „Prevádzkovateľ“). Kontaktné
údaje našej zodpovednej osoby sú:</p>

<p>E-mail: gdpr@minv.sk<br/>
Korešpondenčná adresa: Ministerstvo vnútra Slovenskej republiky, sekcia kontroly a inšpekčnej
služby, úrad kontroly, odbor kontroly osobných údajov, Pribinova 2, 812 72 Bratislava<br/>
Tel.: 09610 55 101</p>

<p>Pri spracúvaní osobných údajov sa riadime primárne všeobecným nariadením EÚ o ochrane
osobných údajov (“GDPR”), ktoré upravuje aj Vaše práva ako dotknutej osoby, tými ustanoveniami
zákona č. 18/2018 Z.z. (ďalej len „Zákon o ochrane osobných údajov“), ktoré sa na nás vzťahujú
a zákonom č. 351/2011 Z.z. (ďalej len „Zákon o elektronických komunikáciách“). Tieto podmienky
ochrany súkromia sa týkajú výlučne spracúvania osobných údajov v rámci Aplikácie. Všeobecné
informácie o spracúvaní osobných údajov mimo Aplikácie nájdete na našej webstránke.</p>

<h3>Prečo používame Aplikáciu?</h3>

<p>Potrebujeme efektívne monitorovať pohyb osôb, ktoré v zmysle aktuálnych núdzových opatrení
zavedených v súvislosti s epidemiologickou situáciou majú dodržiavať domácu karanténu a zlepšiť
logistiku a zásobovanie pre ľudí v karanténe na základe ich miesta karantény a zárověn pomôcť
ľahšie trasovať možné infekcie, ktorým boli ľudia vystavení za posledných 14-dní. Aktuálne neexistuje
menej invazívnejšie a efektívnejšie riešenie na dosiahnutie týchto cieľov.</p>

<h3>Na aké účely a na základe čoho spracúvame Vaše osobné údaje?</h3>

<p>Vaše osobné údaje spracúvame v rámci Aplikácie na nasledovné účely:<br/>
• Ochrana života, zdravia a majetku v súvislosti so šírením vírusu COVID-19; a<br/>
• Štatistické účely.<br/>
Právnym základom spracúvania osobných údajov na účel ochrany života, zdravia a majetku v
súvislosti so šírením vírusu COVID-19 je verejný záujem podľa čl. 6 ods. 1 písm. e) GDPR, pričom sa
zároveň spoliehame na Váš súhlas v zmysle čl. 6 ods. 1 písm. a) GDPR (umožnenie sledovania
polohy a zasielania push notifikácií cez systémovú voľbu). Štatistické účely prebiehajú v režime článku
89 GDPR na právnom základe pôvodného účelu, t.j. na tom istom právnom základe. Údaje získané
v rámci Aplikácie môžu byť v prípade porušenia núdzových opatrení použité aj na ďalšie zlučiteľné
účely, ktoré nájdete na našej webstránke.</p>

<h3>Aký verejný záujem sledujeme?</h3>

<p>Konkrétny verejný záujem, ktorý sledujeme je verejný záujem na odstránení rizík spojených so
šírením vírusu COVID-19 a odstránením situácií spojených s núdzovým stavom. Tento verejný
záujem súvisí jednak so všeobecnými úlohami a poslaním Ministerstva vnútra SR ale aj s konkrétnymi
opatreniami, ktoré Ministerstvu vnútra SR (resp. ministerke vnútra) vyplývajú z viacerých uznesení
Vlády SR v súvislosti s vírusom COVID-19 (najmä uznesenia vlády č. 113/2020 a č. 115/2020).</p>

<p>Na území Slovenskej republiky vyhlásená mimoriadna situácia počnúc od 12. marca 2020, 6:00 hod a
Ministerstvu vnútra SR vyplýva z uznesení vlády povinnosť prijímať opatrenia civilnej ochrany
obyvateľstva a vykonávať opatrenia na riešenie krízovej situácie vo svojej pôsobnosti zamerané na
zamedzenie ohrozenia života, zdravia, majetku, zmiernenie následkov a prijímať opatrenia, ktoré
umožnia zrušiť mimoriadnu situáciu. Úrad verejného zdravotníctva SR vydal dňa 12. marca 2020
opatrenie, ktorým nariadil povinnú izoláciu po dobu 14 dní osobám, ktoré sa vrátali zo zahraničia alebo
sú s takými osobami v spoločnej domácnosti.</p>

<h3>Sleduje Aplikácia Vašu polohu?</h3>

<p>Áno, Aplikácia sleduje Vašu polohu (ak jej to dovolíte), a to iba pre potreby vyhodnocovania a
dodržiavania domácej karantény zlepšenia zásobovania do miest karantény, zlepšenia zásobovania
do miest karantény, ako aj účelov zabezpečujúcim rýchlejšie a ľahšie prekonanie epidémie Covid.</p>

<p>Zárveň však Aplikácia využíva funkcionalitu Bluetooth iBeacons na určovanie približnej blízkosti
k miestam alebo zariadeniam, ktoré budú označené vírusom COVID-19 a to z dôvodov trasovania
možných kontaktov z infekciou a predídeniu tak ďalšieho šíreniu nákazy asymptomatickým spôsobom.
Táto funkcionalita je zapnutá v každom prípade bez ohľadu na Vašu voľbu týkajúcu sa povolenia GPS
lokalizácie.</p>

<h3>Aké osobné údaje spracúvame prostredníctvom Aplikácie?</h3>

<p>V prípade, ak sa Vás týka domáca karanténa, Aplikácia od Vás vyžaduje poskytnutie údajov o dátume
začiatku karantény, adresu pobytu resp. miesta karantény. Aplikácia od Vás vyžiada telefónne číslo,
SMS správou doručený verifikačný kód. Toto telefónne číslo slúži na rýchlejšie kontaktovanie
zdravotníckych pracovníkov, v prípade, že systém zaznamenal podozrenie na Váš kontakt
s nakazenou osobou, ktorej bola diagnostikovaná Covid-19. Následne, podľa Vášho správania
Aplikácia sleduje ďalšie signály, podľa ktorých Vám zobrazuje rôzne notifikácie (napr. vzdialenie sa od
miesta karantény, presná poloha zariadenia v čase odoslania verifikačnej SMS, odinštalovanie
Aplikácie alebo zobrazenie počtu zostávajúcich dní karantény). Aplikácia zároveň spracúva údaje
týkajúce sa Vašej polohy.</p>

<p>Aplikácia spracúva určité systémové, technické a v niektorých prípadoch štatistické dáta o všetkých jej
užívateľoch. Ide napr. o identifikátor zariadenia (ID), IP adresu, typ zariadenia, push token, obsah
push notifikácie, blízkosť k iným zariadeniam alebo miestam alebo informáciu, že daný užívateľ
nemá/má povinnosť domácej karantény.</p>

<p>Aplikácia aktuálne priamo nespracúva údaje o zdraví ani iné osobitné kategórie osobných údajov
podľa čl. 9 GDPR. Avšak, nie je možné vylúčiť, že užívatelia v niektorých výnimočných prípadoch sami
neuvedú v časti „iný dôvod karantény“ aj údaje o zdraví. Takisto nie je možné vylúčiť, že v budúcnosti
sa funkcionalita Aplikácie zmení a budeme spracúvať aj údaje o zdraví. V takom prípade dané údaje
považujeme za údaje o zdraví a postupujeme pri ich spracúvaní v súlade s čl. 9 ods. 1 písm. g), h), i)
GDPR.</p>

<h3>Komu poskytujeme Vaše osobné údaje?</h3>

<p>Chceli by sme Vás ubezpečiť, že akýkoľvek prístup k Vašim osobným údajom prebieha výlučne
v nevyhnutnom rozsahu. Funkcionalita Aplikácie však vyžaduje aj použitie niektorých technologických
riešení tretích strán. Ide najmä o popredných a reputovaných poskytovateľov serverového úložiska,
systému SMS brány a nástrojov na ovládanie push notifikácií v Aplikácii. Z dôvodu bezpečnosti však
Ministerstvo vnútra SR neposkytuje údaje o konkrétnych dodávateľoch ale len o kategóriách príjemcov
v súlade s čl. 13 ods. 1 písm. e) GDPR („príjemcovia alebo kategórie príjemcov osobných údajov, ak
existujú“). Okrem vyššie uvedených technologických dodávateľov môžu mať k údajom v Aplikácii
prístup len oprávnení zamestnanci a pracovníci Ministerstva vnútra SR, ním poverení
sprostredkovatelia alebo iné orgány verejnej moci, ak sa to ukáže byť nevyhnutné pre splnenie účelu
spracúvania.</p>

<h3>Do ktorých krajín prenášame Vaše osobné údaje?</h3>

<p>Štandardne neprenášame osobné údaje týkajúce sa Aplikácie mimo územia EÚ. Avšak, niektorí
z vyššie uvedených technologických partnerov môžu byť usadení alebo ich servre sa môžu nachádzať
v Spojených štátoch amerických, ktoré – ako také – predstavujú tretiu krajinu, ktorá nezaručuje
ochranu osobných údajov primeranú ochrane v EÚ. Tieto cezhraničné prenosy sa netýkajú všetkých
ale iba čiastkových dát a prebiehajú na základe rozhodnutia Komisie EÚ o primeranosti (ako napr. EU-
US Privacy Schield) alebo na základe splnenia iných záruk na ochranu osobných údajov (napr.
uzatvorenie tzv. zmluvných doložiek). To znamená, že všetkým údajom ktoré sú spracúvané v rámci
Aplikácie je vymožiteľnými nástrojmi zaručená rovnaká miera ochrany ako podľa európskych
predpisov na ochranu osobných údajov.</p>

<h3>Ako dlho uchovávame Vaše osobné údaje?</h3>

<p>Objektívne nevieme s určitosťou povedať, do kedy bude potrebné plniť opatrenia v rámci tejto
mimoriadnej situácie. Preto je všeobecná doba uchovávania (resp. kritéria na jej určenie) aktuálne
stanovená nasledovne: „až do odstránenia hrozieb a rizík spojených so šírením vírusu COVID-
19.“ Túto všeobecnú dobu uchovávania priebežne monitorujeme a vyhodnocujeme. Prirodzene
plánujeme pristúpiť k likvidácii dát získaných prostredníctvom akonáhle nám to okolnosti týkajúce sa
vírusu COVID-19 umožnia. Údaje o Vašej polohe a údaje o kontaktoch s inými telefónmi sú
automaticky mazané po uplynutí 21dní.</p>

<h3>Ako o Vás získavame osobné údaje?</h3>

<p>Vaše osobné údaje získavame priamo od Vás resp. z Vášho mobilného zariadenia. Pre funkcionalitu
aplikácie nie sú potrebné žiadne prevádzkové a lokalizačné dáta od mobilných operátorov.
Poskytnutie týchto údajov je Vašou povinnosťou v rámci mimoriadnej situácie. Neposkytnutie údajov
alebo poskytnutie nepravdivých informácií môže mať za následok vyvodenie administratívnej alebo
trestnej zodpovednosti.</p>

<h3>Aké práva máte ako dotknutá osoba?</h3>

<p><b>„Máte právo namietať proti spracúvaniu osobných údajov,
ktoré vykonávame na základe verejného záujmu vrátane profilovania,
a to z dôvodu Vašej konkrétnej situácie. Máte právo kedykoľvek svoj súhlas, čím nie
je dotknutá zákonnosť spracúvania založeného na súhlase udelenom pred jeho
odvolaním.“</b></p>

<p>Vzhľadom na okolnosti spracúvania osobných údajov však máme za preukázané, že nevyhnutné
oprávnené dôvody na spracúvanie, prevažujú nad záujmami, právami a slobodami dotknutých osôb.
ďalej ako dotknutá osoba máte tieto práva:<br/>
• Právo požiadať o prístup k osobným údajom podľa článku 15 GDPR, ktoré o Vás spracúvame.
Toto právo zahŕňa právo na potvrdenie o tom, či o Vás spracúvame osobné údaje, právo
získať prístup k týmto údajom a právo získať kópiu osobných údajov, ktoré o Vás
spracúvame, ak je to technicky uskutočniteľné;<br/>
• Právo na opravu a doplnenie osobných údajov podľa článku 16 GDPR, ak o Vás spracúvame
nesprávne alebo neúplne osobné údaje;<br/>
• Právo na vymazanie Vašich osobných údajov podľa článku 17 GDPR;<br/>
• Právo na obmedzenie spracúvania osobných údajov podľa článku 18 GDPR;<br/>
• Právo na prenosnosť údajov podľa článku 20 GDPR (neaplikuje sa v prípade Aplikácie);<br/>
• Právo namietať podľa čl. 21 GDPR;<br/>
• Právo, aby sa na Vás nevzťahovalo automatizované individuálne rozhodnutie podľa čl. 22
GDPR (neaplikuje sa v prípade Aplikácie).<br/>
Takisto máte právo kedykoľvek podať sťažnosť Úradu na ochranu osobných údajov Slovenskej
republiky alebo obrátiť sa so žalobou na príslušný súd. V každom prípade odporúčame akékoľvek
spory, otázky alebo námietky riešiť primárne komunikáciou s nami.</p>

<h3>Dochádza k automatizovanému individuálnemu rozhodovaniu vrátane profilovania?</h3>

<p>Nie, aktuálne nevykonávame také spracovateľské operácie, na základe ktorých by dochádzalo
k prijímaniu rozhodnutia s právnym účinkom alebo iným podstatným vplyvom na Vašu osobu, ktoré by
boli založené výlučne len na plne automatizovanom spracúvaní Vašich osobných údajov v zmysle čl.
22 GDPR. Je však pravdepodobné, že spracúvanie údajov v rámci Aplikácie predstavuje profilovanie
v zmysle čl. 4 bod 4 GDPR, na ktoré samotné sa však právo podľa čl. 22 GDPR nevzťahuje (iba právo
namietať podľa čl. 21 GDPR).</p>

<h3>Cookies</h3>

<p>Prostredníctvom Aplikácie ukladáme resp. získavame prístup k informáciám uloženým vo Vašom
koncovom zariadení v zmysle § 55 ods. 5 Zákona o elektronických komunikáciách. Dané ustanovenie
obsahuje výnimku zo získavania súhlasu s takým spracúvaním dát: „Povinnosť získania súhlasu sa
nevzťahuje na orgán činný v trestnom konaní a iný orgán štátu.“ Iným orgánom štátu je podľa § 55
ods. 6 Zákona o elektronických komunikáciách: „Ozbrojený bezpečnostný zbor, ozbrojený zbor a
štátny orgán, ktorý v rozsahu ustanovenom osobitnými predpismi plní úlohy na úseku ochrany
ústavného zriadenia, obrany štátu, vnútorného poriadku, bezpečnosti štátu a správy daní.“ Na základe
konzultácie s regulátormi a poradcami máme za to, že Ministerstvo vnútra SR v tejto výnimočnej
situácii spĺňa podmienky na spracúvanie daných dát bez súhlasu užívateľov.</p>

<h3>Zmena podmienok ochrany súkromia</h3>

<p>Informácie, ktoré sme Vám povinní vzhľadom na naše spracúvanie osobných údajov poskytnúť sa
môžu meniť alebo prestať byť aktuálne. Z tohto dôvodu si vyhradzujeme možnosť kedykoľvek tieto
podmienky upraviť a zmeniť. V prípade, ak zmeníme tieto podmienky podstatným spôsobom, túto
zmenu Vám dáme do pozornosti napr. všeobecným oznámením na našej webstránke alebo osobitným
oznámením prostredníctvom Aplikácie.</p>

<p>Ministerstvo vnútra SR<br/>
Bratislava, marec 2020</p>
